Viktor Vasarely (1908–1997)
Az op-art vagy optikai mûvészet megteremtõje magyar származású, de munkásságának nagy részét Franciaországban bontakoztatta ki. Pécsett született Vásárhelyi Gyõzõ néven.

A középiskola elvégzése után az orvostudomány felé tapogatózott. Be is iratkozott a budapesti egyetemre, ám az anatómialeckék hatására feléledt benne az alkotói ösztön, és magántanulmányokba fogott. Késõbb a Bauhaus néven elhíresült Bortnyik Sándor-féle alkotói csoporthoz csatlakozott. Ez a festõkör szabadította meg attól a szemlélettõl, mely szerint a festészet lényege, hogy valamit nagyjából pontosan ábrázoljon. Ehelyett a festészet új feladatait kutatta fel: funkcionális mûvészetet hozott létre, mely a korszak törekvéseinek korszerû vonalába tartozott.

1930-ban Párizsba utazott egy reklámplakát pályázaton elnyert díjból, és ebben a mûfajban is maradt egy idõre: reklámgrafikusként kereste kenyerét. Ekkor formálta meg mûvészetének számos jellegzetes vonását: a fekete-fehér és színkontrasztokkal, a párhuzamosokra épített perspektíva képi világával késõbb is számos alkotásán találkozunk. Festészetének ekkor vált fontos elemévé a mozgás, a kinetika képi megalkotásának és a geometrikus formáknak összeházasítása.

Leghíresebb munkáit a Fekete-fehér-, a Kristály- és a Vonal-korszakában alkotta, ám ezek mellett még néhány jellegzetes alkotói periódus is elkülöníthetõ életmûvében. A korai mûvek közül az elliptikus formákon alapuló képei ismertek, melyek még távol állnak a késõbbi, fõként a mozgással eljátszó mûveitõl. Szintén a korai korszak alkotásait jellemzik a fény prizmán megtörõ színei, melyek gyakran együtt járnak a prizmák alaki struktúrájára hasonlító alakzatokkal. Mintha egy bonyolult bogárszemen át látnánk, a képek leginkább ehhez hasonlítanak.

A Vonal-korszak a párhuzamosok és a mozgás egymáshoz való viszonyát feszegeti, gyakran egyetlen kontrasztos színpárt vagy fekete-fehér ellentétet alkalmazva. Ezen képek közül gyakran láthatóak reprodukciókon a különféle állatokat, fõként zebrákat térbelivé tevõ, egyszerû eszköztárral optikai csalódásokat okozó képek.

Pécsett, egykori szülõházában 1976 óta van állandó kiállítása (Káptalan utca 3.), és Óbudán a Zichy-kastélyban tekinthetõk meg munkái.
http://www.pecsimuzeumok.hu/index.php?m=1&s=2&id=96
http://www.vasarely.hu/