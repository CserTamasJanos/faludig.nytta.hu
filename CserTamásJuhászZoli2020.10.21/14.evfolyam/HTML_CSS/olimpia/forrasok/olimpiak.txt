I. téli olimpia: 1924 - Chamonix

A Mont-Blanc tövében fekvõ városban a Nemzetközi Olimpiai Bizottság a nyáron rendezett párizsi olimpia téli folytatásaként "téli nemzetközi sporthetet" rendezett, a rendezvény sikerének köszönhetõen utólag "Téli Olimpia" elnevezést kapta. A játékok mûsorán a már a korábban a nyári olimpián szereplõ jégkorong és mûkorcsolya mellett megjelentek az északi síversenyek, a gyorskorcsolyázás és a bob. Bemutató jelleggel pedig feltûnt a curling és a sílövészet. Az elsõ olimpia egyik legnagyobb szenzációját kétségtelenül a svájci bobosok szolgáltatták, akik tombolán nyerték a fából készült jármûvüket, és igazi pályán Chamonix-ban siklottak le elõször, a felmelegedõ idõnek és a megolvadó jégnek köszönhetõen végül széles nyomtávú faalkotmányukkal megszerezték az aranyérmet a kásás jégen lelassuló modernebb felszerelésekkel indúló csapatok elõtt. A rendezvényen 16 ország 258 versenyzõje mérte össze tudását 16 versenyszámban. Az éremtáblázatban az élen az északi sísport szülõhazája Norvégia végzett megelõzve Finnországot és Ausztriát.

II. téli olimpia: 1928 - St. Moritz

1928-ban a híres svájci üdülõhely St. Moritz rendezhette az olimpiát, ekkor már nem a nyári olimpia rendezõ országa rendezte a téli olimpiát, mint az elsõ téli olimpia estében. A legkülönösebb verseny az 50 km-es sífutás volt, itt az indulásnál mért nulla fok a verseny végére +25C°-ra melegedett. Sokan feladták a versenyt a rendkívüli hõterhelés miatt. A meleg szél miatt törölték a 10 km-es gyorskorcsolya számot is, mivel a jég alkalmatlanná vált a sportolásra (ekkor még természetes jégen rendezték a versenyszámokat). A rendezvényen már 25 ország 464 résztvevõje versenyzett 14 versenyszámban. Az éremtáblázatot ismét Norvégia nyerte, második helyezett az Egyesült Államok, a harmadik pedig Svédország lett.

III. téli olimpia: 1932 - Lake Placid

1932-ben elõször került a tengerentúlon megrendezésre a téli olimpia, az akkor mindössze alig 4000 lakosú település Lake Placid kapta a rendezés jogát. Az amerikaiak virtusukra jellemzõen különleges, izgalmasabb játékokat akartak szervezni, ezért az eddigieknél veszélyesebb lesiklópályákat jelöltek ki, a gyorskorcsolya versenyeken pedig az eddigiektõl eltérõen nem párban, hanem egy csoportban indították a versenyzõket. Így nem a gyorsaság, hanem az ügyeskedés döntötte el az aranyérem sorsát. Az aranyérmes amerikai négyes férfi bobcsapat egyik tagja Eddie Eagan mindmáig az egyetlen sportoló, aki nyári és téli olimpián is aranyérmet tudott nyerni (az 1920-as antwerpeni nyári Olimpián nyert boxolásban). Megszületett az elsõ magyar siker is, a Rotter - Szollás páros harmadik helyezést ért el korcsolyázásban. A játékokon 17 ország 252 versenyzõje 14 versenyszámban mérte össze erejét. Az éremtáblázat élén a legtöbb versenyzõt indító Egyesült Államok végzett, Norvégiának csak a második hely jutott, a harmadik helyezést Svédország érte el.

IV. téli olimpia: 1936 - Garmich-Partenkirchen

1936-ban visszatért az olimpiai láng Európába, a bajorországi Garmisch-Partenkirchen településpáros rendezte a játékokat. Ezen az olimpián vették fel a versenyszámok közé elõször az alpesi sízést, viszont a síoktatókat, professzionalitásukra hivatkozva, kizárták a versenyekbõl, aminek miatt az osztrák és svájci síelõk bojkottálták a versenyeket. A bobszámok kivételével minden versenyszámban indult magyar sportoló, ez azóta is egyedülálló a téli olimpiák történetében. Az olimpián 28 ország 646 sportolója 17 számban versenyzett. Az érmek tekintetében Norvégia visszaszerezte elsõségét, a második a rendezõ Németország lett, a harmadik helyet pedig ismét Svédország foglalta el.
Az 1940-as játékok rendezési jogát a Japán Sapporo nyerte, de Kínával folytatott háborúja miatt két évvel az olimpia elõtt lemondtak a rendezés jogáról, második helyszínként ismét a Svájci St. Moritz neve került elõtérbe, azonban az 1936-os olimpián történt "síoktató bojkott" utóhatásaként nem vállalták a rendezést. Németország jelölte még Garmich-Partenkirchen-t a rendezésre 1939 nyarán, azonban a második világháború hosszú évekre kioltotta az olimpiai lángot.

V. téli olimpia: 1948 - St. Moritz

Az elsõ, háború utáni téli olimpiát 1948-ban rendezték, immár másodszor a svájci St. Moritz-ban. Japánt és Németországot háborús bûneik miatt eltiltották a versenyeken való résztvételtõl. Ekkor nyert elõször amerikai versenyzõ Gretschen Fraser személyében alpesi sízésben. A versenyeken hatalmas szenzációt keltett a svéd síugrócsapat vezetõje, aki korábbi sérülése ellenére minden edzés, gyakorlás és elõkészítés nélkül ugrott és ezzel ezüstérmet szerzett. Megtörtént az elsõ nyilvánvaló mûkorcsolya zsûri által elkövetett pontozási csalás, amikor az amerikai Dick Buttont kiváló gyakorlata ellenére olyan mértékben lepontozták, hogy az már a nemzetközi szövetség elnökének is szemet szúrt, aki utólag a versenyzõnek ajándékozta kárpótlásként egyik saját világbajnoki aranyérmét. A közvetlenül a háború után megrendezésre kerülõ olimpia sikeres volt, 28 ország 669 versenyzõje 22 számban mérte össze erejét. Az éremtáblázatot már "szokásos" módon Norvégia nyerte, Svédország és a rendezõ Svájc elõtt. Páros mûkorcsolyázásban Kékessy Andrea-Király Ede magyar páros ezüstérmes lett!

VI. téli olimpia: 1952 - Oslo

1952-ben a modernkori síelés szülõhazájába, Norvégiába, és annak fõvárosába, Oslóba vándorolt az olimpiai láng. A Norvég Hjamar Andersen hosszútávú gyorskorcsolya versenyszámban három aranyérmet szerzett hazája számára. Ezen az olimpián indult minden idõk legnehezebb összsúlyával rendelkezõ négyes bobcsapata, a német csapat tagjai összesen 468 kg-ot nyomtak, az egyik csapattag egymaga 140 kg-os volt, szereplésük hatására a nemzetközi szövetség ekkor korlátozta a kettes és a négyes bobcsapatok tagjainak összesített felsõ súlyhatárát (200 és 410 kg). A 22 versenyszámban 30 ország 694 versenyzõje indult. Az éremtáblázatban ahogyan az elõzõ években, úgy most rendezõ országként Norvégia nyerte, megelõzve az Egyesült Államokat és Finnországot.

VII. téli olimpia: 1956 - Cortina d'Ampezzo

Az 1956-os olimpia ismét az Alpok lejtõin, az olaszországi Cortina d'Ampezzo üdülõhelyen került megrendezésre. Ezen a versenyen indult elõször egy csapatban a Szovjetunió, amelynek küldöttsége magasan nyeri az olimpia éremversenyét, több érmet szereznek, mint az összes többi ország együttvéve, valamint ekkor indul elõször külön csapatban Kelet és Nyugat-Németország. A lesiklóversenyek sztárja a korábban bádogosként dolgozó osztrák Toni Sailer, aki három aranyérmet gyûjt be. Magyar siker is született, a Nagy Mariann - Nagy László mûkorcsolyázó páros bronzérmet szerez. A cortina-i olimpia az elsõ, amelyet a televízió is közvetít. Immár 32 ország 821 versenyzõje indul, 24 versenyszámban. Az elnyert érmek terén a hatalmas csapatot indító Szovjetunió nyer, Ausztria és Finnország elõtt. Norvégia ezúttal az elsõ ötbe sem kerül.

VIII. téli olimpia: 1960 - Squaw Valley

1960-ban újra tengerentúl rendezik a téli olimpiát, ezúttal a fiatal üdülõvárosban, Squaw Valley-ben. A dolog érdekessége, hogy a rendezés elnyerésekor az "indián asszony völgye" még szinte semmilyen téli sporthoz szükséges infrastruktúrával nem rendelkezik, csak kitûnõ környezeti adottságokkal. Az amerikai gazdaság akkori virágzásának köszönhetõen azonban rövid idõn belül mindent megteremtettek a völgyben, ami egy sikeres téli olimpia lebonyolításához szükséges.. A játékok érdekessége volt, hogy a bob számokat törölték, mivel mindössze kilenc ország nevezett erre a számra, így nem tartották kifizetõdõnek a bobpálya megépítését. A nyitó és záró ünnepségeket személyesen Walt Disney rendezte. Új sportként bemutatkozott a biatlon. A megrendezett 27 versenyszámban 30 ország 665 versenyzõje vett részt. Az éremtáblázat elsõ helyét a Szovjetunió nyeri ismét, megtörve ezzel Norvégia hegemóniáját, második lesz Németország, harmadik pedig a rendezõ Egyesült Államok.

IX. téli olimpia: 1964 - Innsbruck

1964-ben Tirol tartomány fõvárosa Innsbruck rendezte az olimpiai játékokat. A rendkívül enyhe idõjárás és a hóhiány miatt a hadsereg mozgósításával hozták sportolásra alkalmas állapotba a helyszíneket, a katonák 20 ezer jégtéglát vágtak ki gleccserekbõl, a bobpálya részére, ill. 40 ezer köbméter havat szállítottak a magasabban fekvõ területekrõl a sípályákra, amelyet kézzel és lábbal tapostak keményre, hogy ne olvadjon el a versenyek idejére. A hóhiányon kívül két haláleset is elhomályosítja a játékok fényét; edzés közben szenved halálos balesetet az ausztrálok síelõ reménysége Ross Milne és a szánkó versenyszámban induló angol színekben induló lengyel Kay Skrzypecki. A két Németország az újraegyesülésig ekkor küldött utoljára közös csapatot a versenyekre. Ekkor lépte át az ezer fõt a résztvevõ versenyzõk száma, a 36 ország 1091 versenyzõt indított a 34 versenyszámban. Az éremtáblázat vezetõ helyét kimagaslóan nyeri a Szovjetunió, megelõzve a rendezõ Ausztriát és Norvégiát.

X. téli olimpia: 1968 - Grenoble

1968. A tizedik téli olimpiai Játékok ismét Franciaországban, Grenoble-ben kerültek megrendezésre. Ez az eddigi téli olimpiák közül a legnagyobb költségvetésû (a hírek szerint egymilliárd akkori nyugatnémet márka) rendezvény, a versenyek nagy területen, öt helyszínen kerülnek megrendezésre (Grenoble, Charmousse, Autrans, Villard de Lans, és Alpe d'Huez). Az alpesi számok hõse a francia ász, Jean-Claude Killy volt, bár a szlalomversenyen az osztrák Karl Schranz még úgy is megverte, hogy a lesiklás közben meg kellett állnia, mivel egy nézõ tévedt a pályára. Sajnos az "újrarajtolás" és az ekkor elkövetett két kapu kihagyása miatt az eredményét érvénytelenítették. A versenyek során itt rendeltek el elõször "szexvizsgálatot" amelynek során a nõi versenyzõknél biológiai tesztnek kellett megerõsíteni, hogy az adott versenyzõ tényleg nõnemû e. A 35 versenyszámban 37 nemzet 1158 versenyzõje vett részt. A megszerzett érmek számának tekintetében Norvégia visszatér az elsõ helyre, a másodikat a Szovjetunió, a harmadik helyet a rendezõ Franciaország éri el.

XI. téli olimpia: 1972 - Sapporo

1972-ben elõször került Ázsiába az olimpiai láng, ezúttal a Japán Sapporo nyerte el a rendezés jogát. Itt került elõször középpontba az amatõr és profi versenyzõk közötti különbségtétel, miután Karl Schranz-ot kizárták, mivel pénzt kapott egy sífelszerelés gyártójától. A játékok legnagyobb meglepetése a Spanyol Fernandez Ochoa volt, aki egy egész másodperccel verte meg a mezõnyt szlalomban, és az elsõ téli olimpiai aranyérmet szerezte Spanyolország számára. 35 ország 1006 versenyzõje indult 35 versenyszámban. Az érmek terén a "szocialista blokk" dominál, elsõ a Szovjetunio, második a Német Demokratikus Köztársaság, harmadik Svájc.

XII. téli olimpia: 1976 - Innsbruck

Az 1976-os rendezési jogot az amerikai Denver városa nyerte el, azonban Colorado állam környezetvédõi népszavazás során megakadályozták a rendezés miatt elengedhetetlen erdõirtásokat és talajmunkákat a Sziklás-hegységben, valamint nem vállalták a rendezéshez szükséges mintegy ötmillió dolláros közpénz ilyen célú felhasználását, így a város kénytelen volt lemondani a rendezés jogáról. Innsbruck már meglévõ olimpiai infrastruktúrájának köszönhetõen kapta második helyszínként a rendezési jogot, mindössze 12 évvel az elsõ itt rendezett olimpia után. 37 ország 1123 versenyzõje 37 számban mérhette össze tudását. Folytatódik a szocialista országok menetelése a megszerzett érmek terén, elsõ helyezett ismét a Szovjetunió, második a Német Demokratikus Köztársaság, harmadik az Egyesült Államok.

XIII. téli olimpia: 1980 - Lake Placid

1980-ban, immár másodszor, az amerikai Lake Placid rendezte a játékokat. A hóhiány miatt elsõízben rendeznek lesiklóversenyeket mesterséges úton elõállított havon. Liechtenstein, mint legkisebb ország itt nyerte elsõ olimpiai aranyérmét. A férfiak között az alpesi számokban a svédek kitûnõ versenyzõ legendája, Ingemar Stenmark dominált. A közönség által gyõztesként ünnepelt Regõczy-Sallai mûkorcsolyapáros ezüstérmet szerez Magyarországnak. 38 versenyszámban indult 37 ország 1072 versenyzõje. Az éremtáblázat elsõ három helyezettje megegyezik az elõzõ olimpiáéval.

XIV. téli olimpia: 1984 - Szarajevó

1984-ben Szarajevó, a szocialista blokk országai közül elsõként és egyben utolsóként elnyerte a Téli Olimpia rendezési jogát, a versenyekre csak komoly nehézségek árán lehetett eltávolítani a hatalmas mennyiségû frissen leesett havat a sípályákról. Jure Franko (a carving sílécek késõbbi kifejlesztõje) elsõként nyert érmet Jugoszlávia számára. Ekkor már 49 ország 1272 versenyzõje indult a 39 versenyszámban. Sajnos az évekkel késõbb kitört balkáni háború megrongálta és megsemmisítette az olimpiai építmények nagy részét, az olimpiai stadiont temetõként használták a háború alatt. A Német Demokratikus Köztársaság végez az éremtáblázat élén, maga mögé utasítva a Szovjetúniót és az Egyesült Államokat.

XV. téli olimpia: 1988 - Calgary

1988-ban a kanadai Calgary-ban került megrendezésre az olimpia, ekkor bõvítették a versenynapok számát 16-ra. Ezen az olimpián tûnt fel az olaszok késõbb szinte mindent megnyerõ síelõje Alberto Tomba, aki rögtön két aranyérmet is nyert, Christa Rothenburger nyerte az 1000 m-es gyorskorcsolya számot, majd ugyanebben az évben a nyári olimpián ezüstérmet szerzett kerékpározás versenyszámban. Ezzel máig is õ az egyetlen sportoló, aki ugyanazon évben a téli, és a nyári olimpián is érmet tudott szerezni. Ugrásszerûen bõvült a résztvevõ országok száma, immár 57 nemzet 1423 versenyzõje mérte össze erejét a 46 versenyszámban. A versenyek során rendkívüli feltûnést keltett a jamaikai bobcsapat, akiknek felkészülésérõl, és versenyzésérõl késõbb a "Jég veled" címû amerikai film született. Folytatódik az NDK és a Szovjetunió harca a megszerzett érmekért, ezúttal a Szovjetunió végez az élen, második a Német Demokratikus Köztársaság, a harmadik Svájc.

XVI. téli olimpia: 1992 - Albertville

1992-ben a franciaországi Albertville rendezte a játékokat. Ez volt az utolsó téli olimpia, amely a nyári olimpiával azonos évben került megrendezésre. Az összes sífutó számot norvég versenyzõk nyerték. A feloszlott Szovjetunió a "Független Államok Közössége (FÁK)" néven indít csapatot, valamint ismét közös csapattal indul a közben újraegyesült Németország. Az olaszok síelõ-legendája Alberto Tomba ezúttal egy arany és egy ezüstérmet szerez. A 24 évvel korábbi grenoble-i téli olimpia francia sztárja Jean Claude Killy komoly részt vállal a rendezésben, néhány alpesi számban õ tûzi ki a sípálya vonalát is. A résztvevõ országok számának ugrásszerû növekedése nem állt meg, már 64 ország nevezett 1801 versenyzõt az 57 versenyszámra. Az éremtáblázatot az egyesítéssel hatalmas erõre szert tevõ német csapat nyeri, második a FÁK csapata, míg a harmadik helyet az elsõ téli olimpiák legerõsebb országa Norvégia szerzi meg.

XVII. téli olimpia: 1994 - Lillehammer

1994-ben, csupán két évvel az elõzõ téli olimpia után a norvégiai Lillehammer rendezte az olimpiát, így az eddigi "négyévente két olimpia" rendszer helyett a kiegyensúlyozottabb "kétévente egy olimpia" rendszer lépett életbe. A fegyelmezett norvég szervezésnek köszönhetõen a létesítmények maradéktalanul elkészültek a rövid határidõkre. Az elõzõ olimpia óta eltelt mindössze két éve sok bajnoknak ad esélyt olimpiai aranyérme megvédéséhez. Közvetett magyar siker az osztrák színekben induló Hunyady Emese gyorskorcsolyázásban szerzett aranyérme. A játékokat megelõzõen az amerikai mûkorcsolyacsapatban történtek váltottak ki világraszóló botrányt, amikor két nappal az Egyesült Államok bajnoksága elõtt Nancy Kerriant vetélytársnõje, Tonya Harding volt férje, az exfeleség tudtával megtámadta és térdsérülést okozott neki. Az Egyesült Államok történelmének hatodik legnézettebb televíziós közvetítésévé lépett elõ ezáltal az olimpiai mûkorcsolya verseny közvetítése. 67 ország 1737 versenyzõt nevezett a 61 versenyszámra. Az éremtáblázatot az immár önálló nemzet Oroszország nyeri Norvégia és Németország elõtt.

XVIII. téli olimpia: 1998 - Nagano

1998-ban ismét Japánba került a láng, ezúttal Nagano rendezhette meg a játékokat, jelentõs új versenyszámként debütált a snowboard és a curling. Ezen az olimpián nevezhettek a hokicsapatok elõször profi játékosokat, nem kis meglepetésre az olimpiai aranyérmet Csehország nyerte ebben a versenyszámban, akik az olimpia elõtt a világbajnokságon is diadalmaskodtak. Az osztrák Hermann Maier az óriásmûlesiklás során óriásit bukott, két védõhálót átszakítva, majd a mély hóban jópár szaltó után ért földet. A vérfagyasztó bukást a versenyzõ egy karcolás nélkül úszta meg, ezzel érdemelte ki a késõbb szállóigévé vált "Herminator" nevet, ezek után pedig megnyerte a super-G-t, és az óriás szlalomot. Ez volt az elsõ téli olimpia, amelynek közvetítéseit immár az interneten keresztül is követhették a nézõk. Tovább folytatódott a növekedés, a 72 résztvevõ ország immár áttörve a kétezres határt, 2176 versenyzõt indított, akik 68 versenyszámban mérték össze erejüket, és tudásukat. Az éremtáblázatban Németország szerezte az elsõ helyet Norvégia és Oroszország elõtt.

XIX. téli olimpia: 2002 - Salt Lake City

A legutóbbi, 2002-es téli olimpiai játékokat az amerikai mormon vallás fõvárosaként ismert Salt Lake City rendezte, magyar vonatkozás, hogy a rendezés jogát 1995-ben Budapesten nyerte el a város. Új versenyszám volt a nõi bob, 18 ország versenyzõi nyertek aranyérmet. A német Georg Hackl pedig azzal írta be magát a sporttörténelembe, hogy öt egymást követõ olimpián nyert érmet versenyszámában (szánkó). Yang Yang megszerezte az elsõ érmet Kína számára a téli olimpiák története során, valamint Jarome Iginla lett az elsõ színes bõrû versenyzõ, aki aranyérmet nyert téli olimpián (az amerikai hokicsapat tagjaként). Janica Kostelic pedig szenzációs versenyzéssel három arany, és egy ezüstérmet gyûjtött be, abszolút dominanciát képviselve a nõi alpesi számokban. Ezen az olimpián minden eddiginél több versenyzõ (2399) indult 77 ország képviseletében, 78 versenyszámban. Az éremtáblázat élén Németország végzett, második lett Norvégia, a harmadik helyet az Egyesült Államok szerezte meg.

XX. téli olimpia: 2006 - Torino

December 8-án indult útjára az olimpiai láng. Az osztrák sílegenda, Franz Klammer, aki öt VK sorozatot nyert meg lesiklásban (ez máig rekord!) is ahhoz a 10.001 szerencsés közé tartozik, akik futhatnak az olimpiai lánggal a torinói Olimpia elõtt. Az olimpiai láng december 8-án indult Rómából és február 10-re érkezett meg a nyitóünnepségre Torinóba. Az olimpia hivatalos weblapja a torino2006.org címen volt elérhetõ (már nem mûködik - a szerk.)

XXI. téli olimpia: 2010 - Vancouver

A február 12. és 25. között megrendezendõ játékokra 350.000 nézõt; 50.000 versenyzõt, edzõt, és kísérõt; és 10.000 újságírót várnak Kanadába. A tervek szerint összesen 25.000 önkéntes segiti majd a játékok sikeres megrendezését. Jegyeket még lehet vásárolni a legtöbb eseményre, és a megemelt áron értékesítendõ szállásokból is találunk még számosat az Olimpia helyszínei környékén. A síelés versenyeit a várostól két órára található Whistlerben rendezik, ahol tavaly felépítették a világ leghosszabb síliftjét. 

XXII. téli olimpia: 2014 - Szocsi

A 2014-es téli olimpia rendezést elnyert Szocsi városától mintegy 45 percre található Krasznaja Poljana (magyarul vörös hegyi rét), a jelenleg is üzemelõ síterep, amely a síversenyek központja lesz 2014-ben. Két síközpontot adnak át 2013-ig a közelben. Az elsõt a Psekhako gerincen, ahol a Gazprom, az orosz óriás cég 375 millió dolláros beruházással bõvíti a jelenlegi síterepet. Az olimpia ideje alatt itt rendezik majd az északi versenyeket. Itt készült februárban az oroszok kampányfilmje, amelyben Putyin is szerepelt. Természetesen, az átadás után az alpesi sport szerelmesei is használhatják a domboldalakat. 
Krasznaja Poljanatól keletre hat kilométerre épül a Rosa Khutor hegyen egy teljesen új sícentrum, amelyet Vladimir Potanin, egy orosz milliárdos épít meg saját vállalkozásában, fõleg kanadai és osztrák szakértõk segítségével. Lassan összeáll a leghíresebb észak-amerikai sítereprõl elcsábított vezetõkbõl álló csapat és kezdõdhet a munka. A hírek szerint, csak ez elsõ fázisban 262 millió dollárt költenek a fejlesztésekre.

XXIII. téli olimpia: 2018 - PyeongChang (Dél-Korea)

Az olimpia programjába idõközben bekerültek a curling vegyes páros, a hódeszka Big Air (ugrás), az alpesi sí csapat, valamint a gyorskorcsolya tömegrajtos versenyszámok. Ugyanekkor lekerült a mûsorról a hódeszka parallel mûlesiklás versenye.
A magyar sportolók a téli olimpiák történetében az eddigi legjobb eredményeket produkálták Pjongcsangban: egy aranyérmet nyertek férfi gyorskorcsolya váltóban, 1 negyedik, 2 ötödik és 1 hatodik helyet szereztek. Megszületett tehát a téli olimpiák történetének elsõ magyar érme, a gyõztes korcsolyaváltó tagjai: Burján Csaba, Knoch Viktor, Liu Shaoang és Liu Shaolin Sándor.
Az éremtáblázatban Norvégia nyerte az elsõ helyet 14 arany, 14 ezüst és 11 bronz éremmel.