Téli olimpiák története 

A téli olimpiák története nem nyúlik vissza olyan messzire, mint a nyári olimpiáké. Az elsõ téli olimpiát 1924-ben rendezték a franciaországi Chamonix-ban. Ahogyan a nyári olimpiák története során, a téli olimpiák statisztikájában is felfedezhetõ, hogy az évek múlásával folyamatosan nõtt a versenyszámok, a résztvevõ országok, a versenyzõk és a nézõk száma, valamint a versenyzõk nem szerinti megoszlása is jóval kiegyenlítettebb napjainkban, mint a kezdeti olimpiákon. Az elsõ olimpián 11 nõ, és 247 férfi vett részt, míg a 2002-es rendezvényen 886 nõ és 1513 férfi versenyzõ.

Kiszolgáltatva az idõjárásnak 

További jellegzetessége a téli olimpiai játékoknak, hogy a rendezvények sikeres lebonyolítása sokkal inkább függ az idõjárási és földrajzi tényezõktõl, mint a nyári olimpiák esetében. Például 1964-ben Innsbruck-ban a hó hiány és az enyhe idõ, 1984-ben, Szarajevóban pedig a hirtelen leesett hatalmas hó mennyiség okozott gondot, a New York állambeli, mindössze 568 méteres tengerszint felett fekvõ Lake Placid-ben pedig annak ellenére rendeztek kétszer téli olimpiát, hogy elõször vasúton szállították a havat a rendezvény színhelyére. A második olimpián pedig a kor akkori legkomolyabb hóágyúparkja biztosította a megfelelõ hóréteget a sípályákon.

Csak egyszer volt fõvárosban 

A rendezõ városok is eltérnek a nyári olimpiákon megszokottaktól, míg a nyári olimpiákat pár kivétellel mindig fõvárosok rendezték (fõként a fejlett infrastruktúra miatt), addig téli olimpia mindössze egyszer került megrendezésre valamely ország fõvárosában (Norvégia - Oslo), a többi alkalommal akár kis lélekszámú hegyvidéki üdülõfalvak is elnyerték a rendezés jogát.

Érdekes helyszínek 

A jövõbeli kilátások is sok érdekességet ígérnek a rendezõ helyszínek tekintetében. Elõször kaphatnak rendezési jogot eddig gazdasági helyzetük vagy politikai rendszerük miatt háttérbe szorult országok. Az eddig rendezõi jogot kapott helységek földrajzi helyzetét tekintve továbbra is dominálnak az Alpok és a Sziklás-hegység hó biztos területei, de a pályázók között már számos érdekesség akad, ilyen például a 2010-es rendezési jogtól csak a döntõben elesett dél-koreai PyeongChang, amely már számos világkupa futamnak adott otthont. A téli olimpiák helyszíneinek kiterjesztését jelentheti a szintén 2010-es rendezési jog döntõjében kiesett Andorra la Vella (Pireneusok), az egyre erõsödõ gazdaságú Kínában található Hrabin városa, valamint a sikeres rendezés, majd egy szörnyû háború után ismét pályázó Szarajevó. A 2006-os rendezési jog elnyeréséért folytatott küzdelemben a döntõig esélyes volt immár másodszor a Magas-Tátra szlovákiai fõvárosa Poprád és a Tátra lengyel fõvárosa Zakopane. A jövõben nagy valószínûséggel rendez majd téli olimpiát a már sokszor pályázó Svédország és Finnország valamint szintén pályázott már a rendezési jogra a bolgár fõváros Szófia. További érdekes változás lehet, ha a nyári olimpia után a téli olimpia is megrendezésre kerülhet a déli-féltekén, ahol számtalan kitûnõ síterep adhat be sikeres pályázatot (Argentina, Chile, Ausztrália, és Új-Zéland).

Ahogyan a nyári olimpiai játékoknál, úgy a télieknél is egyre nagyobb üzleti lehetõséget rejt magában a rendezési jog megszerzése, a rendezõ ország jelentõs támogatásokhoz juttathatja a helyszínül szolgáló várost, amely azon felül, hogy a sikeres szervezés esetén világhírre és presztízsre tesz szert a télisport központok között, ugrásszerû fejlõdésen megy át a rendezéshez szükséges berendezések (felvonók, új sípályák, stadionok és az ezekhez vezetõ utak, vasutak, légi útvonalak) és az olimpiai falu valamint a hatalmas számú nézõközönség elszállásolásához szükséges szállodák felépítésének következményeképpen létrejövõ nagymértékû szállás-kapacitás növekedésnek köszönhetõen.